# Welkom

Welkom op de website voor het schoolvak informatica. Hierop kun je vinden waarom je voor het vak informatica zou moeten kiezen.

# Wat houdt informatica in?

Bij het schoolvak informatica leer je van alles over computers en alles wat daaromheen zit. Wat informatica uniek maakt, is dat je echt dingen maakt. In de vierde klas maak je zo bijvoorbeeld een website, en in de vijfde een game. Je bent daarbij helemaal vrij welk onderwerp je kiest. Je kunt zo je creativiteit de volle loop laten.

# Voor wie is het vak?

Het is handig om informatica te kiezen als je later een technische studie gaat kiezen. Je maakt bij zo'n studie namelijk veel gebruik van computers. Als je het schoolvak informatica gedaan hebt, heb je een enorme voorsprong op de rest van de studenten. Ook als je een wat minder technische studie gaat doen, kan het soms handig zijn om informatica te kiezen. Je kunt hiervoor informeren bij de hogeschool of universiteit waaraan je de opleiding wilt gaan volgen.

# Informatica, een vak voor alleen jongens?

Veel mensen denken dat informatica een echt jongensvak is. Hoewel er over het algemeen meer jongens dan meisjes in een klas informatica zitten, is het vak ook voor meisjes ontzettend geschikt. Voor het maken van games hoeft er bijvoorbeeld niet alleen geprogrammeerd te worden, maar de levels en karakters moeten ook ontworpen en gemaakt worden. Als je een meisje vraagt of ze er spijt van heeft gehad dat ze informatica heeft gekozen, zal ze bijna altijd "nee" zeggen.
